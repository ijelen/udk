---
title: "| O domu"
body_class: o_domu
---

  <section>
    <header>
      <h2>O domu</h2>
    </header>
      <p> U 140 godina staroj zgradi bivšeg Visokog gospodarskog i šumarskog učilišta u Križevcima danas djeluje Učenički dom koji je osnovan kada je osnovano i
      Kraljevsko gospodarsko i šumarsko učilište - 19. studenog 1860.godine. </p>
      <p>Od osnivanja
          po sve do 1945. u Učeničkom domu bili su smješteni polaznici bivše Ratarnice
          kao i učenici Srednje poljoprivredne škole, a Dom je bio u sastavu škole
        sve do 1951. godine. Od 1951. od kada Dom djeluje kao samostalna ustanova,
        a posebno od 1961. kada u njegov sastav ulaze i drugi domovi koji su djelovali
        u sastavu srednjih križevačkih škola, prisutan je problem prostora i kvalitetnog
        smještaja učenika.</p>
      <p>Budući
           da zgrada nije građena za domski smještaj učenika u cjelodnevnom boravku,
          nužan je dobar plan i iznimno zalaganje svih djelatnika kako bi se organizirao
          domski život  te ostvarili svi odgojno-obrazovni ciljevi.
        Lokacija Doma odgovara uvjetima za smještaj učenika, jer je zgrada smještena
        u lijepom parku u neposrednoj blizini svih srednjih škola, a dovoljno daleko
        od glavnih gradskih prometnica.</p>
      <p>Zgrada Doma je dvokatna s podrumom i tavanom
          po cijeloj dužini objekta. Smještajni prostor za učenike sastoji se od spavaonica
          (15 za mladiće i 7 za djevojke), 3 učionice, dnevnog boravka za djevojke,
        sanitarnog prostora i blagovaonice. Rasporedom učenika u spavaonicama i učionicama
        nastoji se nadoknaditi nedostatak funkcionalnih prostorija. Naime, kako nije
        moguće udovoljiti pedagoškim zahtjevima da jedna odgojna skupina živi i radi
        u zasebnoj cjelini sa svim potrebnim prostorijama (spavaonice, učionice, sanitarni
        čvor),  učenici, članovi jedne skupine, zajedno su u spavaonici dok ostale prostorije dijele.</p>
      <p>
        U školskoj godini 2002./03. u našem domu smješteno je bilo 127 učenika (46
          djevojaka i 81 mladić), a odgojno obrazovni rad organiziran je u 6 odgojnih
          skupina. O učenicima smještenima u Domu brine se ukupno 19 djelatnika, od
          toga 5 odgajatelja, 1 stručni suradnik-pedagog, administrativno i tehničko
          osoblje te ravnateljica.  </p>
      <p>Život u Domu specifičan je po mnogo čemu, a sve što Vas zanima možete naći
          na našim stranicama. </p>
  </section>