---
title: "| Učenički radovi"
body_class: radovi
---

  <section>
    <header>
      <h2>Učenički radovi</h2>
    </header>
      <div class="pjesma">
<h3>Ravnica</h3>
<p>Mirno leži ravnica moja,<br>
Reka jo Drava miva<br>
Z biserjem rosa jo cifra,<br>
Bilogora s pesmom doziva.</p>

<p>Mirno leži ravnica moja,<br>
Sinokoše zelene i zlatna žita<br>
Nacifrana i sa vu cvetju<br>
Kak da je z Božjom rokom našita.</p>
<p>Mirno leži ravnica moja,<br>
Mirna kak podravska duša blaga<br>
Gizdava, srečna i puna spokoja<br>
Sakom Podravcu ona je draga.</p>
<p class="autor_pjesme">
        Magdalena Mežnarić</p>
</div>



<div class="pjesma">
    <h3>Proljeće</h3>
    <p>U proljeće<br />
    kad razliju se boje<br />
    kao duga poslije kiše,<br />
    stižu laste i sve miriše.</p>

    <p>Iz oblaka sivog<br />
    na livadu topla<br />
    kiša pade.<br />
    Narcis žuti, ponosan<br />
    cvjetati stade.</p>

    <p>Gle, malo ždrijebe<br />
    kako skače oko majke!<br />
    A kobila lijepa, bijela<br />
    na livadi stoji<br />
    k'o vila iz bajke.</p>
    <p>Eto, proljeće diže<br />
    sve živo sa dna<br />
    i moju uspavanu dušu<br />
    budi iz sna!</p>

                                       
    <p class="autor_pjesme">
        Magdalena Mežnarić</p>
</div>
<div class="pjesma">
    <h3>Što od ljubavi ostane?</h3>

<p>Što od ljubavi ostane,<br />
Kada mržnja postane?!<br />
Je li to miris jeftinog parfema,<br />
Ili sreće, koje više nema?</p>

<p>Je li to mobitela broj,<br />
Spoznaja da više nisam tvoj,<br />
Lažna sreća, koja nas je veselila,<br />
Tužna jutra, koja su nas dijelila?</p>

<p>I nakon svega, što ti ostane?<br />
Novo iskustvo, razočaranje poveće,<br />
Kakve – takve uspomene,<br />
Al' ne ostane baš mnogo, zar ne?</p>

<p class="autor_pjesme">Mario Pecimotika</p>
</div>
<div class="pjesma">
<h3>Dom</h3>

<p>Ima jedno mjesto u životu mom,<br />
Čuvam ga k'o zrak, zove se dom.<br />
Bez njega ni mene nema,<br />
Povezan je sa mnom, kao sjena.</p>

<p>Od kolijevke pa do groba,<br />
Doma provedeno, najljepše je doba.<br />
Prvi osmijeh tamo bačen, prva suza,<br />
Tko god da si, dom ti utjehu pruža.</p>

<p>Ako odeš i opet ga poželiš, kući dođi,<br />
Pa tiho njime, kao vjetar prođi.<br />
I kad ti najteže bude, nosi ga u srcu svom,<br />
Jer, znaj, samo jedan je dom.</p>


<p class="autor_pjesme">Mario Pecimotika</p>

</div>
  </section>